# Domáca úloha 2
Na úložisku pre odovzdávanie zadaní nájdete Python skript s názvom `h02.py`, ktorý obsahuje niekoľko úloh:

* Špecifikácia jednoduchej funkcie. Vašou úlohou je zadefinovať funkciu s definovanou funkcionalitou. Pri implementácii funkcie dodržujte počet parametrov a návratové hodnoty.
* Úloha na použitie lambda výrazu pri spracovaní zoznamu. V kóde sa vygeneruje náhodný zoznam `lst` a vaším cieľom je použiť lambda výraz na spracovanie zoznamu podľa zadania (použitie vo funkcii [`filter`](https://docs.python.org/3.9/library/functions.html#filter), [`sorted`](https://docs.python.org/3.9/library/functions.html#sorted), [`map`](https://docs.python.org/3.9/library/functions.html#map)). V predpripravenom kóde máte zakomentované riadky, do ktorých potrebujete doplniť iba lambda výraz na označené miesto.
* Definícia generátora pre získavanie prvkov číselného radu. Pod úlohou máte predpripravené riešenie s prázdnou definíciou generátora a testovací kód na získanie prvých 10 hodnôt číselného radu definovaného v generátore. Vašou úlohou je doplniť implementáciu podľa špecifikácie úlohy do generátora  `generator()`.

## Štruktúra riešenia
Upravte priamo súbor `h02.py` tak, že pod úlohami doplníte kód podľa špecifikácie úlohy.

## Hodnotenie
Za domácu úlohu môžete získať maximálne 2 body:

* 1 bod získate za definíciu funkcie podľa špecifikácie (1. úloha);
* 0,5 boda získate za ukážkový prípad použitia lambda výrazov (2. úloha);
* 0,5 boda získate za implementáciu generátora pre číselný rad (3. úloha).

## Deadline
Vaše riešenie nahrajte do 4. 3. 2022 (piatok), do 18:00.
