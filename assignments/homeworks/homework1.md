# Domáca úloha 1
Na úložisku pre odovzdávanie zadaní nájdete Python skript s názvom `h01.py`, ktorý obsahuje popis jednoduchého programu. Vašou úlohou je navrhnúť a implementovať riešenie problému popísaného v komentároch. Navrhnuté riešenie popíšte pomocou pseudokódu do komentárov v skripte `h01.py` alebo vytvorte vývojový diagram pomocou ľubovoľného nástroja, ako napríklad [draw.io](https://app.diagrams.net).

Po návrhu riešenia potrebujete toto riešenia implementovať dvoma spôsobmi a napísať program, pričom používajte už známe konštrukty z cvičení:

* funkciu `input` pre načítanie zo vstupu
* funkciu `print` pre vypisovanie
* premenné
* konštrukt `if` pre rozhodovanie
* cykly `for` alebo `while`

Program nevytvorte ako funkciu, napíšte iba jednoduchý skript, podobne ako na druhom cvičení.

Ak počas riešenia spolupracujete so spolužiakom, jeho/jej meno uveďte v hlavičke skriptu `h01.py`. V hlavičke tiež uveďte zdroje, ktoré ste použili pri vypracovaní riešenia, ako aj približný čas, ktorý ste potrebovali na vypracovanie domácej úlohy.

## Štruktúra riešenia
Upravte priamo súbor `h01.py` a to nasledovne:

* do komentárov napíšte pseudokód (popis navrhnutého riešenia); môžete vytvoriť aj vývojový diagram navrhnutého riešenia, ten nahrajte ako pdf súbor s názvom `h01.pdf`
* v súbore `h01.py` uveďte dve rôzne implementácie vášho riešenia - implementácie sa môžu líšiť v použitých konštruktoch (napr. raz použijete cyklus `for`, raz `while`) alebo môžete problém vyriešiť dvoma úplne rôznymi prístupmi; **riešenia napíšte pod seba do toho istého súboru**

## Hodnotenie
Za domácu úlohu môžete získať maximálne 2 body:

* 1 bod získate za návrh riešenia a pseudokód alebo vývojový diagram;
* 1 bod získate za dve implementácie (2 * 0,5 boda).

## Deadline
Vaše riešenie nahrajte do 25. 2. 2022 (piatok), do 18:00.
