# Domáca úloha 1
Na úložisku pre odovzdávanie zadaní nájdete súbor s názvom `h01.txt`, do ktorého potrebujete doplniť minimálne 20 cieľov a očakávaní, ktoré máte od predmetu. To znamená, že potrebujete napísať, aké programátorské zručnosti a schopnosti by ste chceli získať do konca semestra. Tieto ciele môžu byť na úrovni jednoduchých štruktúr (napríklad lepšie pochopenie používania cyklov) až po konkrétne využitie (napríklad implementácia pohybu postavy v hre).

## Hodnotenie
Za odovzdanie domácej úlohy získate 1 bod. Obsah sa nehodnotí, úlohu ale musíte vypracovať pre získanie bodu.

**Vypracované riešenie odovzdajte do 24. 2. 2023.**
