# Základy jazyka Python

**Základy jazyka Python** je kurz programovania ponúknutý v druhom ročníku bakalárskeho štúdia pre študijný program Inteligentné systémy. Kurz nadväzuje na kurzy [Základy algoritmizácie a programovania](https://kurzy.kpi.fei.tuke.sk/zap/) a [Programovanie](https://kurzy.kpi.fei.tuke.sk/pvjc/). Venuje sa pokročilým témam v programovaní v jazyku Python, ako údajové štruktúry, základné algoritmy, návrh a analýza algoritmov, objektovo orientované programovanie a vytvorenie simulácií. Úspešný absolvent predmetu je schopný napísať zložitejšie kódy, porozumieť kódom napísaným inými programátormi, namapovať problémy z rôznych domén na výpočtové problémy a vyhodnotiť navrhnuté riešenia.

Informačný list predmetu je dostupný na [školskom portáli](https://maisportal.tuke.sk/portal/studijneProgramy.mais).

## Obsah
1. [Plán prednášok a cvičení](#plan)
2. [Hodnotenie](#grading)
    <!--
    1. [Zadania](#problem-sets)
    2. [Projekty](#assignments)
    3. [Skúška](#exam)
    -->
3. [Odporúčaná literatúra](#textbooks)
4. [Etický kódex](#collaboration)

## Plán prednášok a cvičení <a name="plan"></a>

Prednášky sú v utorky o 9:10 v miestnosti V102 v budove V4. Účasť na prednáške nie je povinná.

Cvičenia sú ... Účasť na cvičeniach je povinná, študent môže mať maximálne tri neúčasti za semester.

| Týždeň |                          Prednáška                         |        Termíny       |
|:------:|:----------------------------------------------------------:|:--------------------:|
| 1      |               úvod, syntax, vývojové diagramy              |           —          |
| 2      |              funkcie, rekurzia, lambda funkcie             |       zadanie 1      |
| 3      |             reťazce, zoznamy, knižnice, n-tice             |       zadanie 2      |
| 4      | triedenie a vyhľadávanie, vyhodnocovanie algoritmov, Big O |  zadanie 3<br>test 1 |
| 5      |           optimalizácia, dynamické programovanie           |       zadanie 4      |
| 6      |            testovanie, ladenie, výnimky a chyby            |  zadanie 5<br>test 2 |
| 7      |                      údajové štruktúry                     |       projekt 1      |
| 8      |             objektovo orientované programovanie            |       zadanie 6      |
| 9      |             objektovo orientované programovanie            |       zadanie 7      |
| 10     |                         modelovanie                        |  zadanie 8<br>test 3 |
| 11     |                   simulácie, vizualizácia                  |       zadanie 9      |
| 12     |             často používané knižnice v Pythone             | zadanie 10<br>test 4 |
| 13     |                              —                             |       projekt 2      |

## Hodnotenie <a name="grading"></a>

Celkové hodnotenie predmetu je 100 bodov (40 + 60 bodov); študent musí získať viac ako polovicu bodov aj zo zápočtu aj zo skúšky.

Zápočet sa skladá z dvoch častí: 10 menších zadaní po 2 body, a 2 väčšie zadania za 10 bodov. Na vypracovanie zadaní budú mať študenti jeden týždeň (zadanie bude zverejnené týždeň pred termínom odovzdania), Projekt 1 bude zverejnený v druhom týždni, Projekt 2 bude zverejnený v ôsmom týždni. Deadline pre zadania a projekty je v piatok 18:00.

Skúška má teoretickú a praktickú časť. Teroetická časť sa skladá zo štyroch testov, ktoré sa píšu počas semestra na prednáškach. Na skúške majú študenti možnosť znova napísať ľubovoľné časti aby si vylepšili celkové hodnotenie (do úvahy sa berie lepšie napísaný test). Praktická časť sa skladá z jedného projektu na programovanie. Úloha bude zverejnená deň pred skúškou, študenti na skúške obhajujú už hotové riešenia a následne rozšíria svoje riešenia.

|        Zložka       | Body |
|:-------------------:|:----:|
|      10 zadaní      |  20  |
|      2 projekty     |  20  |
|       4 testy       |  40  |
| programovacia úloha |  20  |

<!--
### Zadania <a name="problem-sets"></a>

### Projekty <a name="assignments"></a>

### Skúška <a name="exam"></a>
-->

## Odporúčaná literatúra <a name="textbooks"></a>

* GUTTAG, J. V.: Introduction to Computation and Programming Using Python. Revised and expanded edition, MIT Press, 2013 ([link](https://doc.lagout.org/programmation/python/Introduction%20to%20Computation%20and%20Programming%20using%20Python%20%28rev.%20ed.%29%20%5BGuttag%202013-08-09%5D.pdf))
* CORMEN, T. H. – LEISERSON, C. E. – RIVEST, R. L. – STEIN, C.: Introduction to Algorithms. 3rd edition, MIT Press, 2009 ([link](https://ms.sapientia.ro/~kasa/Algorithms_3rd.pdf))
* RASCHKA, S.: Python Machine Learning. 1st edition, Packt Publishing, 2015 ([link](https://www.amazon.com/Python-Machine-Learning-scikit-learn-TensorFlow-ebook/dp/B0742K7HYF))
* CHUN, W. J.: Core Python Programming. 2nd Edition, Prentice Hall, 2006 ([link](https://www.amazon.com/Core-Python-Programming-Wesley-Chun/dp/0132269937))
* McKINNEY, W.: Python for Data Analysis: Data Wrangling with Pandas, Numpy, and IPython. 2nd Edition, O’Reilly Media, 2017 ([link](https://www.amazon.com/Python-Data-Analysis-Wrangling-IPython/dp/1491957662))
* SEVERANCE, C.: Python for Everybody: Exploring Data in Python 3. 1st edition, CreateSpace Independent Publishing Platform, 2016 ([link](https://www.amazon.com/Python-Everybody-Exploring-Data/dp/1530051126))

Ďalšie zdroje sú dostupné na [web stránke MIT kurzu 6.00](https://ocw.mit.edu/courses/electrical-engineering-and-computer-science/6-00-introduction-to-computer-science-and-programming-fall-2008/index.htm).

## Etický kódex <a name="collaboration"></a>
Študenti môžu spolupracovať pri riešení **zadaní a projektov počas semestra**, pričom sú povinní uviesť mená spolupracujúcich študentov. **Spolupráca pri testoch a na skúške je zakázaná.**

Tieto pravidlá vychádzajú z predpokladu, že študenti sa prihlásili na predmet pretože si chcú osvojiť náplň kurzu. Spolupráca spočíva v spoločnom riešení problému kde každý spolupracujúci študent poskytuje niečo do riešenia. Zdieľanie už hotových riešení spolužiakom nie je spolupráca. Cieľom zadaní je pomôcť študentom osvojiť si princípy a metódy programovania, k čomu je nevyhnutná zodpovedajúca miera pochopenia daných konceptov. Od každého študenta sa očakáva že je schopný svoje zadanie obhájiť a rozšíriť pod dohľadom vyučujúceho.
